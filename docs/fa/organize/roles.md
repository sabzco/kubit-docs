# نقش‌ها {#roles}

از بخش **سازماندهی** وارد قسمت **نقش‌ها** شوید:
![Roles: roles](roles.png)

در این قسمت می‌توانید لیست نقش‌های موجود را مشاهده کنید:
![Roles: roles list](roles-list.png)

با کلیک روی نام هر نقش، به صفحه جزئیات نقش هدایت می‌شوید:
![Roles: role details](role-details.png)

## ساخت نقش

برای ساخت نقش جدید، روی دکمه‌ **نقش جدید** کلیک کنید:

![Roles: create role btn](create-role-btn.png)

سپس نام نقش و توضیحات مربوطه را وارد کرده و روی **ایجاد** کلیک کنید:
![Roles: create role form](create-role-form.png)

بعد از این مرحله به صفحه جزئیات نقش هدایت می‌شوید:
![Roles: new role details](new-role-details.png)

اما این نقش تنها یک نقش خالی است و باید مجوزهای مورد نظر را به آن اضافه کنید. در ادامه به افزودن نقش پایه و اعطای مجوز به نقش ایجاد شده می‌پردازیم.

### افزودن نقش پایه به نقش جاری

:::tip[نقش‌های پایه]
در این قسمت می‌توان نقش جدید را از نقش‌های موجود ارث‌بری کرد. با این کار، دسترسی‌ها و مجوزهایی که در نقش ارث‌برده شده وجود دارد، به این نقش نیز اختصاص داده خواهد شد.
:::

برای این کار باید در تب **نقش‌های پایه**، روی دکمه **افزودن به نقش‌های پایه** کلیک کنید:
![Roles: assign role ro role](assign-role-to-role.png)

سپس از لیست نقش‌های پایه، نقش موردنظر را انتخاب کنید:
![Roles: add basic role](add-basic-role.png)
![Roles: basic roles](basic-roles.png)

پس از تایید و کلیک روی **افزودن نقش پایه**، این نقش به لیست نقش‌های سازمان اضافه خواهد شد.
![Roles: add basic role btn](add-basic-role-btn.png)

همان‌طور که مشاهده می‌شود، با افزودن نقش پایه به نقش جاری، مجوزهای آن نقش پایه نیز به مجوزهای نقش جاری افزوده می‌شوند:
![Roles: after add basic role](after-add-basic-role.png)

:::tip[انتساب مجوز به نقش]
علاوه بر مجوزهایی که از طریق نقش پایه به نقش جاری افزوده می‌شوند، می‌توانید به صورت جداگانه نیز مجوزهای مورد نظر خود را به نقش اضافه کنید.
:::

### انتساب مجوز به نقش

برای افزودن مجوز به نقش، روی دکمه **اعطای مجوز جدید** کلیک کنید:
![Roles: add per ro role btn](assign-per-to-role.png)

سپس از لیست مجوزهای موجود، مجوز موردنظر را انتخاب کنید:
![Roles: add per to role](add-per-to-role.png)
![Roles: permissions list](permissions-list.png)

پس از تایید و کلیک روی اعطای مجوز جدید، مجوز انتخاب شده به مجوزهای نقش جاری اضافه خواهد شد:
![Roles: add per to role btn](add-per-to-role-btn.png)

![Roles: after add per to role](after-add-per-to-role.png)

:::tip[توجه]
هر نقش، تمام مجوزهای همه نقش‌های پایه‌ی خود را به ارث می‌برد.
به عبارت دیگر، با انتخاب یک نقش جدیدِ پایه برای نقش جدید، در واقع تمام مجوزهای آن نقش را به این نقش افزوده‌اید!
بنابراین هر نقش، به اندازه تمام نقش‌های پایه‌ی خود، به اضافه مجوزهایی که صراحتاً به آن داده‌اید، قدرت دارد.
:::

:::caution[محدودیت در حذف مجوز]
توجه داشته باشید که مجوزهایی که به واسطه افزودن نقش پایه به نقش جاری شما افزوده شده‌اند، قابل حذف نمی‌باشند و تنها می‌توانید مجوزهایی را که خودتان افزوده‌اید، از نقش حذف کنید. این کار با کلیک کردن روی آیکون **سطل زباله** کنار نام مجوز، امکان‌پذیر است:
![Roles: remove per from role](remove-per-from-role.png)
![Roles: remove per from role btn](remove-per-from-role-btn.png)

:::

## حذف نقش

برای حذف نقش، دو مسیر فراهم شده است: از طریق لیست نقش‌ها و صفحه جزئیات نقش.

### شیوه اول: لیست نقش‌ها

روی دکمه سه نقطه نقش موردنظر کلیک کرده و گزینه **پاک کردن** را انتخاب کنید:
![Roles: remove role from list](remove-role-from-list.png)

سپس روی **پاک کردن** کلیک کنید تا نقش حذف شود:
![Roles: confirm remove role](confirm-remove-role.png)

### شیوه دوم: صفحه جزئیات نقش

با کلیک روی نام نقش از لیست نقش‌ها، به صفحه جزئیات وارد شوید و روی دکمه **پاک کردن نقش** کلیک کنید:
![Roles: remove role from details](remove-role-from-details.png)

سپس روی **بله، پاک کن** کلیک کنید تا نقش حذف شود:
![Roles: confirm remove role details](confirm-remove-role-details.png)

## ویرایش اطلاعات نقش

برای ویرایش نام و توضیحات نقش، روی دکمه **ویرایش اطلاعات نقش** کلیک کنید و اطلاعات جدید را وارد کنید:
![Roles: edit role btn](edit-role-btn.png)

با کلیک روی دکمه **ویرایش** تغییرات شما اعمال می‌شوند:
![Roles: edit role info](edit-role-info.png)

:::tip[ویرایش لیست نقش‌های پایه و مجوزها]
برای حذف و اضافه نقش‌های پایه و مجوزهای نسبت داده شده به هر نقش نیز، از طریق صفحه جزئیات نقش می‌توانید اقدام کنید.
:::
