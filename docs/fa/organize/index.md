---
subDocuments:
  - iam
  - organization
  - project
  - permissions
---

# سازماندهی

بخش سازماندهی، دسترسی به تمام اطلاعات و تنظیمات مرتبط با سازمان، از قبیل مدیریت سرویس ها، پروژه ها، کاربران و دسترسی اعضا را فراهم میکند.

## مفاهیم پایه

### پروژه

واحدهای کوچکتر سازمان که ذیل سازمان تعریف میشوند و شامل مجموعه ای از منابع میشوند.
به عبارت دیگر منابع موجود در سیستم مانند vm, bucket, pack باید ذیل یک پروژه ایجاد شوند. ضمنا هر پروژه میتواند شامل دسترسی برای کاربران خاصی باشد و این کاربران فقط به منابع ذیل آن پروژه دسترسی داشته باشند.

### انواع کاربران

دو نوع کاربر در کوبیت وجود دارد. کاربران LDAP و KUBIT.
در صورتی که سازمانی متصل به LDAP باشد میتوان مدیریت کاربران LDAP را در سیستم انجام داد. ضمنا اگر امکان ورود یکپارچه (SSO) برای سازمان فعال باشد، کاربرانی که از طریق ورود یکپارچه به سیستم وارد میشوند از نوع LDAP هستند.
سایر کاربران که به صورت عادی در کوبیت ثبت نام کردند کاربر KUBIT هستند.

:::info[سیستم LDAP]
LDAP (Lightweight Directory Access Protocol) یک پروتکل برای دسترسی و مدیریت اطلاعات دایرکتوری در شبکه‌ها است. زمانی که سازمانی به LDAP متصل می‌شود، کاربران می‌توانند از طریق یک پایگاه داده مرکزی به اطلاعات مهم مانند اطلاعات حساب‌های کاربری، گروه‌ها و سطوح دسترسی، دسترسی داشته باشند. این اتصال به LDAP مدیریت ساده‌تر، امنیت بیشتر و امکان احراز هویت یکپارچه را فراهم می‌کند.
:::
:::info[ورود یکپارچه (SSO)]
احراز هویت Single Sign-On (SSO) یا ورود یکپارچه یک طرح احراز هویت است که به کاربر اجازه می‌دهد با یک شناسه واحد به هر یک از چندین سیستم نرم‌افزاری مرتبط اما مستقل وارد شود. ورود یکپارچه واقعی به کاربر اجازه می‌دهد یک‌بار وارد شود و بدون وارد کردن مجدد فاکتورهای احراز هویت، به خدمات دسترسی داشته باشد.
:::

## مجوزها

برای ایجاد دسترسی به هر سرویس در کوبیت، مجوزهایی برای کاربران تعریف میشود. این مجوزها میتوانند به صورت مستقیم به کاربران داده شوند یا از طریق نقش ها به کاربران اختصاص داده شوند.
در مقاله [مجوزها](./permissions) به توضیح لیست مجوزات پرداخته شده است.

## نقش ها

هر نقش مجموعه ای از مجوزهاست. برای راحتی اعطای دسترسی به کاربران میتوان نقش های مشخصی تعریف کرد و به کاربران مورد نظر تخصیص داد.
ضمنا نقش ها میتوانند به صورت درختی از هم ارثبری داشته باشند. در مقاله [نقش ها](./iam#roles) به توضیح لیست نقش ها پرداخته شده است.

:::info[تفاوت نقش ها]
دو نوع نقش وجود دارد. نقش پیشفرض و نقش پایه.

#### نقش پیشفرض

نقش هایی که به صورت پیشفرض در کوبیت تعریف شده اند و در همه سازمان های از ابتدا قابل استفاده هستند

#### نقش پایه

نقش های پایه، نقش های ارث برده شده هستند. برای مثال اگر نقش A از نقش های B و C ارث برده باشد، نقش های B و C نقش های پایه برای A هستند.
:::

:::tip[قوانین دسترسی]
قوانین دسترسی، مجموعه‌ای از افراد و نقش‌ها هستند. این قوانین روی گروه‌های منابع تعریف می‌شوند و ترکیب آن‌ها تعیین می‌کند چه شخصی،‌ چه نقشی روی چه منابعی داشته باشد. در هر گروه منابع یک یا چند قانون دسترسی قابل ساخت و تعریف است.
:::

## گروه ها

گروه ها برای دسته بندی کردن کاربران تعریف شده است. در حال حاضر در کوبیت فقط میتوان به یک گروه نقش های مشخصی تخصیص داد.
در صورت اتصال سازمان به ldap میتوان استفاده های خاص دیگری از گروه ها داشت.
