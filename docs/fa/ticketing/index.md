# پشتیبانی

سرویس پشتیبانی کوبیت، تمام امکانات مورد نیاز برای مدیریت تیکت‌های مشتریان و ارائه خدمات پشتیبانی را فراهم می‌کند.

## مفاهیم پایه

### تیکت

تیکت یک درخواست یا شکایت از سوی مشتری است که به منظور حل یک مشکل یا ارائه یک خدمت ارسال می‌شود.

### سیستم پشتیبانی (Ticketing)

سیستم پشتیبانی، سیستمی است که برای مدیریت تیکت‌ها و ارائه خدمات پشتیبانی به مشتریان استفاده می‌شود.

### وضعیت تیکت

وضعیت (Status) تیکت نشان‌دهنده مراحل مختلفی است که یک تیکت در طول چرخه حیات خود طی می‌کند.
به عنوان مثال، هر تیکتی که توسط مشتری در پنل ساخته می‌شود، در مرحله اول در وضعیت **منتظر پاسخ** (Waiting for support) قرار می‌گیرد. پس از ارسال پاسخ از سوی پشتیبانی یا مشتری، وضعیت تیکت تغییر می‌کند.

:::info[لیست وضعیت‌های مختلف یک تیکت]

- منتظر پاسخ
- در حال انجام
- در انتظار مشتری
- بسته
  :::

### اولویت تیکت

اهمیت یا فوریت یک تیکت، اهمیت و اولویت بررسی تیکت را مشخص می‌کند.

:::info[لیست اولویت‌های مختلف یک تیکت]

- حیاتی
- فوری
- بالا
- معمولی
- پایین

هنگام ساخت تیکت، به صورت پیش‌فرض، اولویت **معمولی** انتخاب می‌شود که می‌توانید آن را تغییر دهید.
:::

### دسته‌بندی تیکت

دسته‌بندی‌هایی که برای تقسیم‌بندی تیکت‌ها بر اساس نوع مشکل یا درخواست استفاده می‌شود.

:::info[لیست دسته‌بندی‌های یک تیکت]

- فعال سازی
- فنی
- مالی
- فروش
  :::

## چرخه عمر یک تیکت

هر تیکتی که توسط مشتری ارسال می‌شود، در مرحله اول در وضعیت **منتظر پاسخ** قرار می‌گیرد. هنگام شروع بررسی تیکت توسط فرد پشتیبان، وضعیت تیکت به **در حال انجام** تغییر می‌کند. پس از بررسی، اگر سوالی از مشتری وجود داشت یا نیاز به اطلاعات بیشتری از سمت مشتری بود، پیامی ذیل همان تیکت برای مشتری ایجاد شده و وضعیت تیکت به **در انتظار مشتری** تغییر می‌کند. این چرخه تا زمان حل مشکل ادامه پیدا می‌کند. پس از حل مشکل و در صورت عدم ارسال پیام دیگری از سمت مشتری تا 48 ساعت بعد از پاسخ پشتیبان، تیکت به صورت خودکار بسته می‌شود.

### SLA (Service Level Agreement)

SLA مخفف توافق‌نامه سطح خدمات است که تعهدات، استانداردها و معیارهای عملکرد بین ارائه‌دهنده خدمات و مشتری را مشخص می‌کند.
هر سازمان متناسب با پلن پشتیبانی خود، SLAهایی برای تیکت‌های با اولویت‌های مختلف دریافت می‌کند.

# پلن‌های پشتیبانی

جدول زیر پلن‌های پشتیبانی ارائه شده توسط کوبیت را نشان می‌دهد:

| اولویت                                  | Enterprise<br/> (سازمانی)                       | SME<br/> (پیشرفته)                                              | Business<br/> (متوسط)         | Developer (پایه) |
| --------------------------------------- | ----------------------------------------------- | --------------------------------------------------------------- | ----------------------------- | ---------------- |
| پایین (راهنمایی عمومی)                  | < 24 ساعت                                       | < 24 ساعت                                                       | < 48 ساعت                     | < 48 ساعت        |
| معمولی (اختلال در سیستم)                | < 12 ساعت                                       | < 12 ساعت                                                       | < 12 ساعت                     | < 24 ساعت        |
| بالا (اختلال در سیستم تولید)            | < 4 ساعت                                        | < 8 ساعت                                                        | < 8 ساعت                      | -                |
| فوری (توقف سیستم تولید)                 | < 1 ساعت                                        | < 2 ساعت                                                        | < 2 ساعت                      | -                |
| بحرانی (توقف سیستم حیاتی برای کسب‌وکار) | < 30 دقیقه - 10                                 | < 30 دقیقه                                                      | -                             | -                |
| پشتیبانی فنی                            | 24/7                                            | 24/7                                                            | 24/7                          | ساعات کاری       |
| راهنمایی معماری                         | بررسی مشورتی و راهنمایی براساس برنامه‌های مشتری | بررسی مشورتی و راهنمایی براساس برنامه‌های مشتری (یک‌بار در سال) | مطابق با موارد موردنیاز مشتری | عمومی            |

:::info[پلن پشتیبانی پیش‌فرض]
به صورت پیش‌فرض، برای سازمان‌های جدید پلن پشتیبانی **Developer** تنظیم می‌شود.
:::
:::tip[پلن پشتیبانی سفارشی]
همچنین امکان تنظیم پلن پشتیبانی سفارشی برای سازمان‌های بزرگ وجود دارد که از طریق ارتباط و مذاکره با تیم پشتیبانی کوبیت امکان‌پذیر است.
:::
