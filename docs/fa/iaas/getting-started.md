# راه‌اندازی ماشین مجازی (گام اول)

در صفحه زیرساخت، پس از [انتخاب یک پروژه متصل](../settings#select-project)، برای ساخت اولین ماشین مجازی خود به بخش **ماشین‌های مجازی** بروید و روی دکمه‌ی **ساخت ماشین مجازی** کلیک کنید:
![VM: create vm btn](img/iaas-vm-create-btn.png)

## گام اول: انتخاب سیستم عامل

اولین گام ساخت ماشین مجازی جدید، انتخاب **سیستم عامل** است. سیستم عامل موردنظر را انتخاب کنید:
![VM: select os](img/iaas-vm-os-install-choose.png)

## گام دوم: اندازه ماشین

در گام دوم، لیستی از منابع موجود در کوبیت وجود دارد. مطابق با نیاز خود، اندازه و مشخصات مناسب را انتخاب نمایید:
![VM: select resource](img/iaas-vm-specs-choose.png)

:::info[منابع بهینه‌سازی شده]
لیست منابع شامل دسته‌بندی‌های مختلف بر اساس معیار بهینه‌سازی می‌باشد. در هر کدام از این بخش‌ها، لیستی از منابع بهینه‌سازی‌شده بر اساس پردازنده، حافظه و ... وجود دارد. می‌توانید بر اساس نیاز خود، هرکدام از آنها را انتخاب کنید.
![VM: optimized resources](img/iaas-vm-specs-optimized-resources-list.png)
![VM: optimized resources](img/iaas-vm-specs-optimized-resources-list-2.png)
:::

:::tip[گام‌های اختیاری]
توجه داشته باشید، تنها دو گام **سیستم عامل** و **اندازه ماشین** الزامی می‌باشند و پس از گام دوم، می‌توانید به طور مستقیم به گام آخر که **بازبینی نهایی** می‌باشد، بروید.
:::

## گام سوم: دیسک

در صورتی که به فضای ذخیره‌سازی بیشتری نیاز دارید، در این گام می‌توانید دیسک اضافه برای ماشین خود انتخاب کنید. روی دکمه **افزودن دیسک جدید** کلیک کنید:
![VM: add additional disk](img/iaas-vm-specs-additional-disk.png)

سپس **نام** و **ظرفیت** مورد نیاز خود را انتخاب کنید:
![VM: new additional disk](img/iaas-vm-specs-additional-disk-choose.png)

## گام چهارم: امنیت

برای تنظیمات امنیتی ماشین خود، می‌توانید از کلید SSH یا رمز عبور استفاده کنید. در صورت استفاده از کلید، می‌توانید چند کلید SSH را انتخاب کنید، و در صورتی که کلید SSH انتخاب نشده باشد، رمز عبور از طریق ایمیل ارسال می‌شود.

در این گام لیستی از کلیدهای ساخته شده در پروژه و کلیدهای مشترک در سازمان وجود دارد که می‌توانید از میان آنها انتخاب کنید و یا به صورت مستقیم، کلید جدیدی را اضافه کنید.

### انتخاب کلید از میان کلیدهای موجود{#select-key}

![VM: ssh keys list](img/iaas-vm-specs-keys.png)

از بین کلیدهای فعلی، کلیدهای مورد نظر خود را انتخاب کنید و روی **گام بعدی** کلیک کنید:

:::tip[رمز عبور تصادفی]
توجه داشته باشید با وجود تنظیم کلید SSH همچنان امکان استفاده از رمز عبور برای ماشین، وجود دارد. با فعال کردن گزینه **رمز عبور تصادفی برای ماشین مجازی تولید شود.**، رمز عبور ماشین برای کاربر ایمیل خواهد شد.
:::

### افزودن کلید جدید

- روی کادر **افزودن کلید SSH** کلیک کنید.
- سپس اطلاعات کلید شامل **نام** و **کلید عمومی SSH** را وارد کرده رو روی **افزودن کلید** کلیک کنید.

  ![VM: add new key](img/iaas-vm-specs-keys-add.png)
  سپس کلید افزوده شده و می‌توانید آن را [انتخاب](#select-key) کنید.

## گام پنجم: شبکه

در این گام پیکربندی تنظیمات شبکه شامل **افزودن کارت شبکه** و **تخصیص IP شناور**، انجام می‌شود. برای تخصیص IP شناور، حداقل باید یک کارت شبکه برای ماشین خود تعریف کنید.

ابتدا روی **افزودن کارت شبکه** کلیک کنید تا فرم اطلاعات آن باز شود:
![VM: add network](img/iaas-vm-specs-network-adaptors.png)

![VM: add network](img/iaas-vm-specs-network-adaptors-subnet.png)

سپس می‌توانید از میان ساب‌نت‌های پروژه و مشترک در سازمان، انتخاب کنید و یا ساب‌نت جدید، ایجاد کنید:
![VM: add subnet](img/iaas-vm-specs-network-adaptors-subnet-choose.png)

### انتخاب ساب‌نت

از میان ساب‌نت‌های موجود، یک مورد را انتخاب کنید:
![VM: add subnet](img/iaas-vm-specs-network-adaptors-subnet-choose.png)
![VM: add subnet](img/iaas-vm-specs-network-adaptors-subnet-added.png)

### افزودن ساب‌نت

- ابتدا روی گزینه **افزودن ساب‌نت جدید** کلیک کنید.
- سپس اطلاعات ساب‌نت شامل **نام**، **CIDR** و **دروازه** را وارد کنید.
- در انتها در صورت تمایل به اشتراک گذاری این ساب‌نت در سازمان، گزینه **از این ساب‌نت در تمام پروژه‌ها استفاده کن** را انتخاب کرده و روی **ساخت ساب‌نت** کلیک کنید.
  ![VM: new subnet btn](img/iaas-vm-specs-network-adaptors-subnet-choose.png)
  ![VM: new subnet form](img/iaas-vm-specs-network-adaptors-subnet-new.png)

### تخصیص IP شناور

- پس از انتخاب ساب‌نت می‌توانید یک IP شناور نیز به ماشین اختصاص دهید. ابتدا گزینه **تخصیص IP شناور به این ماشین مجازی!** را انتخاب کنید.
- سپس می‌توانید از میان IPهای شناور پروژه و مشترک در سازمان، انتخاب کنید و یا IP شناور جدید، ایجاد کنید.
  ![VM: activate floating ip](img/iaas-vm-specs-network-adaptors-subnet-new-floating-ip.png)

#### انتخاب IP شناور

از میان IPهای شناور موجود، یک مورد را انتخاب کنید:
![VM: add floating ip](img/iaas-vm-specs-network-adaptors-subnet-new-floating-ip-choose.png)

#### افزودن IP شناور

روی دکمه **تخصیص IP شناور جدید** کلیک کنید تا فرم تخصیص باز شود. سپس یک نام برای آن انتخاب کرده و روی دکمه **تخصیص IP شناور** کلیک کنید:
![VM: add floating ip](img/iaas-vm-specs-network-adaptors-subnet-new-floating-ip-new.png)

در انتها پس از انتخاب ساب‌نت و تخصیص IP شناور، به گام بعدی بروید.

## گام ششم: بازبینی نهایی

در بازبینی نهایی، اطلاعاتی از قبیل نام ماشین مجازی، مکان، سیستم عامل، پردازنده، حافظه، دیسک‌های اضافی، کلیدهای SSH و IP شناور و کارت شبکه تنظیم شده برای ماشین مجازی، وجود دارد.
![VM: overview 1](img/iaas-vm-specs-final-review.png)

برای ویرایش هر کدام از مشخصات به جز مکان، تنها کافیست روی آیکون مداد مشخص مربوطه کلیک کنید:
![VM: edit vm details](img/iaas-vm-specs-final-review-edit-details.png)

در انتها پس از مشخصات و تنظیمات ماشین، روی دکمه **ساخت ماشین مجازی** کلیک کنید:
![VM: create new vm](img/iaas-vm-specs-final-review-confirmed.png)

سپس به صفحه **نمای کلی ماشین مجازی** هدایت می‌شوید و به طور موازی یک کار با عنوان **ساخت ماشین مجازی** ایجاد می‌شود که وضعیت ساخت ماشین جدید را نمایش می‌دهد:
![VM: new vm job 1](img/iaas-new-vm-job-1.png)
![VM: new vm job 2](img/iaas-new-vm-job-2.png)
![VM: new vm jobs](img/iaas-new-vm-jobs.png)
پس از انجام موفقیت آمیز تمام کارها، دسترسی به ماشین مجازی ساخته شده، فراهم می‌شود.

![VM: overview](img/iaas-vm-overview.png)

مستندات مربوط به صفحه نمای کلی ماشین را از بخش [تنظیمات ماشین‌ مجازی](../vm) مطالعه کنید.
