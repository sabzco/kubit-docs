# تنظیمات ماشین مجازی

در تنظیمات ماشین مجازی، زیرصفحه‌های مختلفی وجود دارد که اطلاعات و تنظیمات مربوط به ماشین مجازی را نمایش می‌دهد. این اطلاعات شامل مشخصات ماشین از قبیل سیستم‌عامل، پردازنده، حافظه و ...، امنیت، دیسک‌ها و شبکه می‌باشد.

:::caution[توجه!]
توجه داشته باشید که تغییرات برخی تنظیمات نیاز به خاموش بودن ماشین دارند. در صورتی که این شرط فراهم نباشد، امکان انجام تغییرات وجود ندارد.
:::

## نمای کلی {#overview}

در این زیرصفحه، اطلاعات مربوط به ماشین مجازی نمایش داده می‌شود. این اطلاعات شامل **نام**، **سیستم‌عامل و نسخه آن**، اطلاعات **پردازنده**، **حافظه** و **دیسک** به همراه **IP عمومی** و **مانیتورینگ** ماشین، وجود دارد.
![VM: overview](img/vm-overview.png)

### هدایت به کنسول

![VM: console](img/console.png)

### خاموش/روشن کردن

![VM: shutdown/power on](img/shutdown.png)

### عملیات‌های ماشین

![VM: actions btn](img/vm-actions.png)
![VM: actions list](img/vm-actions-list.png)

## امنیت

موارد مرتبط با امنیت ماشین‌ها چون، **رمز عبور**، **کلیدهای SSH** و **گروه‌های امنیتی** در این بخش قابل مشاهده است. در ادامه به شرح تنظیمات هرکدام می‌پردازیم.
![VM: security](img/security.png)

### نمایش رمز عبور

در صورتی که رمز عبوری برای ماشین تنظیم شده باشد، از طریق دکمه **نمایش رمز عبور** می‌توانید آن را مشاهده کنید.
![VM: display pass](img/display-password.png)
![VM: vm pass](img/vm-password.png)

### بازنشانی رمز عبور

- برای تغییر رمز عبور، ابتدا از خاموش بودن ماشین، اطمینان حاصل کنید. سپس روی دکمه **بازنشانی رمز عبور** کلیک کنید.
- در انتها در صورت اطمینان، روی گزینه **تایید** کلیک کنید.
- پس از انجام موفقیت‌آمیز عملیات، اطلاعات رمز عبور جدید به ایمیل شما ارسال شده و نمایش داده می‌شود.
  ![VM: reset pass](img/reset-password.png)
  ![VM: confirm reset pass](img/confirm-reset-password.png)

### افزودن کلید

- برای افزودن کلید SSH، ابتدا از خاموش بودن ماشین، اطمینان حاصل کنید. سپس روی دکمه **افزودن کلید SSH** کلیک کنید.
- کلید موردنظر را از میان کلیدهای موجود انتخاب کرده یا کلید جدید تعریف کنید.
- در نهایت روی دکمه **افزودن** کلیک کنید.
  ![VM: add ssh](img/add-sshkey-vm.png)
  ![VM: select ssh](img/select-ssh-key.png)

### افزودن گروه امنیتی

- برای افزودن گروه امنیتی، ابتدا روی دکمه **افزودن گروه امنیتی** کلیک کنید.
- سپس گروه موردنظر را از میان گروه‌های موجود انتخاب کنید.
- در نهایت روی دکمه **افزودن** کلیک کنید.
  ![VM: add sec gp btn](img/add-sec-gp-to-vm.png)
  ![VM: add sec gp](img/add-sec-gp.png)

## دیسک‌ها

در این زیرصفحه، اطلاعات مربوط به دیسک‌های ماشین مجازی نمایش داده می‌شود. این اطلاعات شامل **وضعیت**، **نام**، **نوع دیسک**، **ظرفیت** و ... به همراه عملیات‌هایی چون، **افزودن**، **حذف** و **تغییر اندازه** می‌باشد.
![VM: disks](img/disks.png)

### افزودن دیسک

- برای افزودن دیسک، ابتدا روی دکمه **افزودن دیسک جدید** کلیک کنید.
- سپس مقدار **ظرفیت** دیسک، به همراه **نام** آن را وارد کنید.
- در نهایت روی دکمه **ساخت دیسک** کلیک کنید.
  ![VM: new disk btn](img/new-disk-btn.png)
  ![VM: new disk](img/new-disk.png)

### عملیات‌های دیسک

عملیات‌‌های گوناگونی که برای یک دیسک وجود دارد، از طریق ستون **عملیات** در دسترس است:
![VM: disk actions btn](img/disk-actions-btn.png)
![VM: disk actions list](img/disk-actions.png)

#### جدا کردن دیسک

- برای جدا کردن دیسک، روی گزینه **جدا کردن** در ستون عملیات کلیک کنید.
- سپس در صورت اطمینان، روی دکمه **جدا کردن** در دیالوگ باز شده کلیک کنید.
  ![VM: detach disk btn](img/detach-disk-btn.png)
  ![VM: detach disk](img/detach-disk.png)

#### ویرایش دیسک

- برای ویرایش دیسک، ابتدا روی گزینه **ویرایش** در ستون عملیات کلیک کنید.
- سپس متناسب با نیاز خود، سایز جدید و نام موردنظر خود را وارد کنید.
- در نهایت بر روی دکمه **ویرایش** کلیک کنید.
  ![VM: resize disk btn](img/disk-resize-btn.png)
  ![VM: resize disk](img/disk-resize.png)

#### حذف

- برای حذف یک دیسک، ابتدا روی گزینه **پاک کردن** در ستون عملیات کلیک کنید.
- در صورت اطمینان از انجام عملیات، نام دیسک را به عنوان تاییدیه برای حذف، وارد کرده و روی **پاک کردن** کلیک کنید.
  ![VM: remove disk btn](img/remove-disk-btn.png)
  ![VM: remove disk](img/remove-disk-confirm.png)

### عملیات گروهی

برای سهولت انجام عملیات روی چند دیسک، برخی عملیات‌های فوق از طریق گزینه **عملیات گروهی** فراهم شده است. ابتدا یک یا چند دیسک را انتخاب کنید:
![VM: select disks](img/select-multi-disks.png)
پس از انتخاب دیسک‌ها، دکمه **عملیات گروهی** فعال می‌شود:
![VM: disks options btn](img/disks-options-btn.png)
با کلیک روی **عملیات گروهی**، لیستی از عملیات‌های موجود برای ماشین‌ها باز می‌شود:
![VM: disks options](img/disks-options.png)
با کلیک روی هرکدام از گزینه‌ها، عملیات موردنظر بر روی تمام دیسک‌های انتخاب شده اعمال خواهد شد.

## شبکه

در این زیرصفحه، اطلاعات مربوط به شبکه‌های ماشین مجازی نمایش داده می‌شود. این اطلاعات شامل **ساب‌نت‌ها**، **آدرس IP عمومی** و ... به همراه عملیات‌هایی چون، **افزودن کارت شبکه**، **حذف ساب‌نت** و **قطع اتصال IP عمومی** می‌باشد.
![VM: network](img/network.png)

### افزودن کارت شبکه

- برای افزودن کارت شبکه، روی دکمه **افزودن کارت شبکه** کلیک کنید.
- سپس در دیالوگ باز شده، یک **ساب‌نت** از میان ساب‌نت‌های موجود انتخاب کرده و **آدرس IP** موردنظر را وارد کنید.
- در نهایت روی دکمه **افزودن** کلیک کنید.
  ![VM: add network btn](img/add-new-network-btn.png)
  ![VM: new network to vm](img/new-network-to-vm.png)

### قطع اتصال IP عمومی

- برای قطع اتصال IP عمومی و اتصال ماشین از اینترنت، روی دکمه **قطع اتصال IP عمومی** کلیک کنید.
- در صورت اطمینان از انجام عملیات، روی دکمه **تایید** کلیک کنید.
  ![VM: unbind floating ip btn](img/unbind-floating-ip-btn.png)
  ![VM: confirm unbind floating ip](img/unbind-floating-ip-from-vm.png)

### عملیات‌های ساب‌نت

لیستی از عملیات‌های موجود برای ساب‌نت‌ها از طریق دکمه سه نقطه در ستون **عملیات** قابل دسترسی می‌باشد:
![VM: subnet actions](img/subnet-actions-btn.png)
![VM: subnet actions](img/subnet-actions-list.png)

#### تبدیل به کارت شبکه اصلی

- برای تبدیل یک ساب‌نت به کارت شبکه اصلی، روی گزینه **تبدیل به کارت شبکه اصلی** کلیک کنید.
- در صورت اطمینان از انجام عملیات، روی دکمه **تایید** کلیک کنید.
  ![VM: convert to primary](img/convert-to-primary.png)
  ![VM: confirm convert to primary](img/confirm-convert-to-primary.png)

#### حذف ساب‌نت

- برای حذف یک ساب‌نت، روی دکمه **حذف** کلیک کنید.
- در صورت اطمینان از انجام عملیات، نام ساب‌نت را به عنوان تاییدیه برای حذف، وارد کرده و روی **حذف کن** کلیک کنید.
  ![VM: remove subnet btn](img/remove-subnet-btn.png)
  ![VM: remove subnet](img/remove-subnet-vm.png)
