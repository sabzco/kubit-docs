# ساخت ماشین مجازی جدید

در صفحه زیرساخت، پس از انتخاب یک پروژه متصل، برای ساخت اولین ماشین مجازی خود به بخش **ماشین‌های مجازی** بروید و روی دکمه‌ی **ساخت ماشین مجازی** کلیک کنید:
![VM: create vm btn](create-vm-btn.png)

## گام اول: انتخاب سیستم عامل

اولین گام ساخت ماشین مجازی جدید، انتخاب **سیستم عامل** است. سیستم عامل موردنظر را انتخاب کنید:
![VM: select os](select-os.png)

## گام دوم: اندازه ماشین

در گام دوم، لیستی از منابع موجود در کوبیت وجود دارد. مطابق با نیاز خود، اندازه و مشخصات مناسب را انتخاب نمایید:
![VM: select resource](resource-list-1.png)

:::info[منابع بهینه‌سازی شده]
لیست منابع شامل دسته‌بندی‌های مختلف بر اساس معیار بهینه‌سازی می‌باشد. در هر کدام از این بخش‌ها، لیستی از منابع بهینه‌سازی‌شده بر اساس پردازنده، حافظه و ... وجود دارد. می‌توانید بر اساس نیاز خود، هرکدام از آنها را انتخاب کنید.
![VM: optimized resources](optimized-resources-list.png)
:::

:::tip[گام‌های اختیاری]
توجه داشته باشید، تنها دو گام **سیستم عامل** و **اندازه ماشین** الزامی می‌باشند و پس از گام دوم، می‌توانید به طور مستقیم به گام آخر که **بازبینی نهایی** می‌باشد، بروید.
:::

## گام سوم: دیسک

در صورتی که به فضای ذخیره‌سازی بیشتری نیاز دارید، در این گام می‌توانید دیسک اضافه برای ماشین خود انتخاب کنید. روی دکمه **افزودن دیسک جدید** کلیک کنید:
![VM: add additional disk](add-additional-disk.png)

سپس **نام** و **ظرفیت** مورد نیاز خود را انتخاب کنید:
![VM: new additional disk](new-additional-disk.png)

## گام چهارم: امنیت

برای تنظیمات امنیتی ماشین خود، می‌توانید از کلید SSH یا رمز عبور استفاده کنید. در صورت استفاده از کلید، می‌توانید چند کلید SSH را انتخاب کنید، و در صورتی که کلید SSH انتخاب نشده باشد، رمز عبور از طریق ایمیل ارسال می‌شود.

در این گام لیستی از کلیدهای ساخته شده در پروژه و کلیدهای مشترک در سازمان وجود دارد که می‌توانید از میان آنها انتخاب کنید و یا به صورت مستقیم، کلید جدیدی را اضافه کنید.
![VM: ssh keys list](ssh-keys-list.png)

### انتخاب کلید از میان کلیدهای موجود{#select-key}

از بین کلیدهای فعلی، کلیدهای مورد نظر خود را انتخاب کنید و روی **گام بعدی** کلیک کنید:
![VM: select a key](select-key.png)
:::tip[رمز عبور تصادفی]
توجه داشته باشید با وجود تنظیم کلید SSH همچنان امکان استفاده از رمز عبور برای ماشین، وجود دارد. با فعال کردن گزینه **رمز عبور تصادفی برای ماشین مجازی تولید شود.**، رمز عبور ماشین برای کاربر ایمیل خواهد شد.
:::

### افزودن کلید جدید

روی کادر **افزودن کلید SSH** کلیک کنید. سپس اطلاعات کلید شامل **نام** و **کلید عمومی SSH** را وارد کرده رو روی **افزودن کلید** کلیک کنید.
![VM: add new key card](add-new-key-card.png)
![VM: add new key](add-new-key.png)
سپس کلید افزوده شده و می‌توانید آن را [انتخاب](#select-key) کنید.

## گام پنجم: شبکه

در این گام پیکربندی تنظیمات شبکه شامل **افزودن کارت شبکه** و تخصیص **IP شناور**، انجام می‌شود. برای تخصیص IP شناور، حداقل باید یک کارت شبکه برای ماشین خود تعریف کنید.

ابتدا روی **افزودن کارت شبکه** کلیک کنید تا فرم اطلاعات آن باز شود:
![VM: add network](add-network.png)
![VM: new network form](new-network-form.png)

سپس می‌توانید از میان ساب‌نت‌های پروژه و مشترک در سازمان، انتخاب کنید و یا ساب‌نت جدید، ایجاد کنید:
![VM: add subnet](select-subnet.png)

### انتخاب ساب‌نت

از میان ساب‌نت‌های موجود، یک مورد را انتخاب کنید:
![VM: select one subnet](select-subnet-2.png)
![VM: selected subnet](selected-subnet.png)

### افزودن ساب‌نت

روی دکمه **افزودن ساب‌نت جدید** کلیک کنید تا فرم ساخت ساب‌نت باز شود و سپس فرم را با اطلاعات موردنظر پر کنید:
![VM: new subnet btn](new-subnet-btn-vm.png)
![VM: new subnet form](new-subnet-form-vm.png)
برای اطلاعات بیشتر درمورد ساخت ساب‌نت و فیلدهای آن، به سند [افزودن ساب‌نت جدید](../subnets#add-new-subnet) مراجعه کنید.

## تخصیص IP شناور

پس از انتخاب ساب‌نت می‌توانید یک IP شناور نیز به ماشین اختصاص دهید. ابتدا گزینه **تخصیص IP شناور به این ماشین مجازی!** را انتخاب کنید:
![VM: activate floating ip](activate-floating-ip.png)

سپس می‌توانید از میان IPهای شناور پروژه و مشترک در سازمان، انتخاب کنید و یا IP شناور جدید، ایجاد کنید:
![VM: add floating ip](select-floating-ip.png)

### انتخاب IP شناور

از میان IPهای شناور موجود، یک مورد را انتخاب کنید:
![VM: select one floating ip](select-floating-ip-2.png)

### افزودن IP شناور

روی دکمه **تخصیص IP شناور جدید** کلیک کنید تا فرم تخصیص باز شود. سپس یک نام برای آن انتخاب کرده و روی دکمه **تخصیص IP شناور** کلیک کنید:
![VM: new floating ip btn](new-floating-ip-btn.png)
![VM: new floating ip form](new-floating-ip-form.png)

در انتها پس از انتخاب ساب‌نت و تخصیص IP شناور، به گام بعدی بروید.

## گام ششم: بازبینی نهایی

در بازبینی نهایی، اطلاعاتی از قبیل نام ماشین مجازی، مکان، سیستم عامل، پردازنده، حافظه، دیسک‌های اضافی، کلیدهای SSH و IP شناور و کارت شبکه تنظیم شده برای ماشین مجازی، وجود دارد.
![VM: overview 1](overview-new-vm-1.png)
![VM: overview 2](overview-new-vm-2.png)

برای ویرایش هر کدام از مشخصات به جز مکان، تنها کافیست روی آیکون مداد مشخص مربوطه کلیک کنید:
![VM: edit vm details](edit-new-vm-details.png)

در انتها پس از مشخصات و تنظیمات ماشین، روی دکمه **ساخت ماشین مجازی** کلیک کنید:
![VM: create new vm](create-new-vm.png)

سپس به صفحه **نمای کلی ماشین مجازی** هدایت می‌شوید و به طور موازی یک کار با عنوان **ساخت ماشین مجازی** ایجاد می‌شود که وضعیت ساخت ماشین جدید را نمایش می‌دهد:
![VM: new vm job 1](new-vm-job-1.png)
![VM: new vm job 2](new-vm-job-2.png)
![VM: new vm jobs](new-vm-jobs.png)
پس از انجام موفقیت آمیز تمام کارها، دسترسی به ماشین مجازی ساخته شده، فراهم می‌شود.

![VM: overview](overview-new-vm.png)

مستندات مربوط به صفحه نمای کلی ماشین را از بخش [تنظیمات ماشین‌ مجازی](../vms) مطالعه کنید.
