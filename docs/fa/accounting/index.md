---
subDocuments:
  - dashboard
  - usage-report
  - credit
  - financial-report
  - calculator
---

# حسابداری داخلی

در بسیاری از کسب‌وکارها، **پیگیری هزینه‌های داخلی** مانند خرید خدمات گرفته تا مصرف منابع ابری یا افزایش اعتبار، با پراکندگی اطلاعات و نبود شفافیت همراه است. همچنین جمع‌آوری فاکتورها، ثبت دقیق درآمدها و هزینه‌ها، محاسبه مالیات، و آماده‌سازی گزارش‌های مالی وقت‌گیر و مستعد خطا هستند؛ کاربران نمی‌دانند اعتبارشان کجا مصرف شده، مدیران تصویری روشن از روند هزینه‌کرد ندارند، و در نبود گزارش‌های دقیق، کنترل مالی به کاری زمان‌بر و پیچیده تبدیل می‌شود.

**ما در کوبیت، برای حل همین چالش، یک سیستم حسابداری داخلی یکپارچه طراحی کرده‌ایم.**  
این سرویس به‌صورت خودکار و دقیق، **تمام تراکنش‌های مالی کاربران در بستر کوبیت** را ثبت و طبقه‌بندی می‌کند؛ از شارژ کیف پول و استفاده از سرویس‌ها گرفته تا ریز هزینه کرد هر ابزار را به تفکیک ثبت و مدیریت کنید. شما در هر لحظه می‌توانید ببینید که هر واحد اعتبار، در چه بخشی مصرف شده و چه میزان هزینه به کدام پروژه یا سرویس تخصیص یافته است.

## دسترسی سریع:

**[داشبورد مالی](dashboard):** نمای کلی و لحظه‌ای از وضعیت مالی حساب کاربری شما، شامل موجودی اعتبار، میزان مصرف سرویس‌ها، پیش‌بینی زمان پایان اعتبار و دسترسی سریع به فاکتورهای اخیر

**[گزارش‌های مصرف](usage-report):** نمایش فاکتورهای صادرشده به تفکیک ماه، همراه با جزئیات کامل هزینه‌کرد در هر سرویس و منبع، وضعیت پرداخت (تسویه‌شده/نشده)، و امکان دانلود گزارش در فرمت‌های مختلف

**[مدیریت اعتبار](credit):** بررسی اعتبارهای فعال (نقدی، هدیه، درگاه)، درصد مصرف‌شده، تاریخ شروع و نوع سرویس‌های مرتبط با هر اعتبار. همچنین امکان افزایش اعتبار از طریق درگاه، کد هدیه یا تیکت پرداخت

**[گزارش مالی](financial-report):** تحلیل پیشرفته هزینه‌ها و مصرف منابع در بازه‌های زمانی دلخواه، با قابلیت فیلتر بر اساس سرویس، منبع و پروژه. شامل نمودارهای دایره‌ای، میله‌ای و خطی برای درک بهتر روند مالی

**[ماشین‌حساب](calculator):** ابزاری برای محاسبه پیش‌فاکتور سرویس‌های ابری پیش از سفارش نهایی. با انتخاب نوع سرویس و تنظیم منابع (CPU، RAM، دیسک و ...) می‌توانید تخمین دقیقی از هزینه دریافت کنید
