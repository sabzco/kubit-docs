# مفاهیم پیش‌نیاز

:::tip[مستندات گیت و گیتلب]

برای اطلاعات جامع راجع به گیتلب به صفحه [مستندات](https://docs.gitlab.com/) آن مراجعه کنید.

همچنین مستندات گیت از این [لینک](https://git-scm.com/doc) قابل دسترس است.

:::

## مدیریت مخزن گیت (Git Repository Management)

### · گیت (Git):

**گیت‌لب** (GitLab) از **Git** به عنوان **سیستم کنترل نسخه** استفاده می‌کند. این به توسعه‌دهندگان امکانی می‌دهد تا تغییرات را ردگیری کرده، روی کد همکاری کنند و نسخه‌های مختلف پروژه‌ی خود را مدیریت نمایند.

### · مخازن (Repositories):

**گیت‌لب** امکان ایجاد مخازن _عمومی_ و _خصوصی_ را برای ذخیره‌سازی کدها و دیگر موارد پروژه فراهم می‌سازد.

### · ارسال و دریافت (Push/Pull):

کاربران می‌توانند تغییرات خود را به **مخزن راه‌دور** (remote repository) **ارسال** (push) کرده و تغییرات دیگران را از آن **دریافت** (pull) کنند تا بر روی سیستم خود اعمال کنند.

## همکاری و جریان کاری (Collaboration and Workflow)

### · مشکلات (Issues):

گیت‌لب یک سیستم پیگیری قدرتمند برای مدیریت **باگ‌ها**، درخواست‌های ویژگی (feature requests) و سایر **کارها** (tasks) ارائه می‌دهد.

### · درخواست ادغام (Merge Request):

توسعه‌دهندگان برای پیشنهاد تغییر در کد از Merge Request استفاده می‌کنند. این فرآیند امکان **بازبینی کد** (code review) و همکاری تیمی را فراهم می‌سازد.

### · ویکی‌ (Wiki):

گیت‌لب دارای قابلیت **ویکی** برای ایجاد و به‌اشتراک‌گذاری مستندات پروژه است.

### · تیم‌ها و گروه‌ها (Teams and Groups):

گیت‌لب به کاربران امکان می‌دهد تا خود را در قالب **تیم‌ها** و **گروه‌ها** سازمان‌دهی کنند. این قابلیت به مدیریت پروژه و **کنترل دسترسی** (Access Control) کمک شایانی می‌کند.

## یکپارچه‌سازی و استقرار مستمر (CI/CD - Continuous Integration/Continuous Deployment)

### · پایپ لاین (Pipeline):

سیستم CI/CD در GitLab به کاربران اجازه می‌دهد تا **پایپ‌لاین خودکار** برای **ساخت**، **تست** و **استقرار** (deployment) برنامه‌ها تعریف کنند.

### · رانر (runner):

**ماشین‌هایی** (**فرایندهایی**، Proccesses) که وظایف تعریف‌شده در پایپ‌لاین را اجرا می‌کنند، رانر نام دارند.

### · محیط ها و جاب ها (stages and jobs):

هر Pipeline شامل مجموعه‌ای از **محیط‌ها** (stages) است که هر **محیط** نیز شامل چند جاب یا **وظیفه** (job) می‌باشد. این **وظایف** به ترتیب توسط **رانرها** اجرا می‌شوند اجرا می‌شوند.

## دواپس و دواپس امنیت‌محور (DevOps and DevSecOps)

### · DevOps:

گیت‌لب یک **پلتفرم** جامع DevOps به شمار می‌رود که تمامی مراحل **چرخه عمر توسعه** نرم‌افزار را پوشش می‌دهد.

### · DevSecOps:

گیت‌لب با یکپارچه‌سازی اصول امنیتی در **فرآیند توسعه**، به تیم‌ها کمک می‌کند تا نرم‌افزارهایی ایمن‌تر تولید و مستقر کنند.
