# مفاهیم پیش نیاز

:::tip[مستندات]
برای اطلاعات جامع راجع به داکر به صفحه [مستندات](https://docs.docker.com/) آن مراجعه کنید.
:::

فرض کنید یک وب‌سایت دارید که شامل سه بخش است:

\- **فرانت‌اند (Frontend)** با استفاده از React

\- **بک‌اند (Backend)** با استفاده از Python API

\- **پایگاه داده (Database)** با PostgreSQL

برای توسعه این پروژه، باید ابزارهایی مثل **Node.js**، **Python** و **PostgreSQL** را روی سیستم خود نصب کنید. اما چالش اصلی اینجاست:

چطور مطمئن شوید نسخه‌هایی که نصب می‌کنید با نسخه‌هایی که پروژه نیاز دارد، تداخل نداشته باشند یا باعث بروز خطا نشوند؟

## کانتینرها (Containers)

راه‌حل این مشکل کانتینرها هستند.

کانتینرها فرایندهایی ایزوله‌شده‌اند که در محیطی جداگانه از سیستم عامل اصلی اجرا می‌شوند. برای هر بخش از پروژه (فرانت، بک، دیتابیس) می‌توان یک کانتینر مجزا تعریف کرد.

### تفاوت با ماشین مجازی (Virtual Machine)

ماشین مجازی شامل یک سیستم‌عامل کامل است و منابع بیشتری مصرف می‌کند. اما کانتینر فقط شامل بخش‌های ضروری برای اجرای برنامه است، بنابراین **سبک‌تر، سریع‌تر و بهینه‌تر** عمل می‌کند.

## کانتینر ایمیج (Container Image)

**ایمیج (Image)** یک قالب آماده و غیرقابل‌تغییر (read-only) است که شامل تمام فایل‌ها، پیکربندی‌ها و وابستگی‌های لازم برای اجرای یک کانتینر است.

مثال‌ها:

\- ایمیج PostgreSQL شامل: فایل‌های اجرایی دیتابیس، فایل‌های پیکربندی و کتابخانه‌های مورد نیاز

\- ایمیج برنامه Python شامل: مفسر Python، کد برنامه، و پکیج‌های مورد نیاز (dependencies)

برای اجرای یک کانتینر در محیطی دیگر (مثلاً روی سرور یا سیستم هم‌تیمی)، باید **ایمیج** آن را با محیط جدید به اشتراک گذاشت.

## رجیستری (Registry) و ریپازیتوری (Repository)

برای **ذخیره** و **اشتراک‌گذاری** ایمیج‌ها، از **رجیستری داکر (Docker Registry)** استفاده می‌شود.

**Registry**: یک سرویس مرکزی برای ذخیره و مدیریت ایمیج‌ کانتینرها

**Repository**: یک مجموعه از ایمیج‌های مرتبط با یک پروژه یا سرویس خاص (مثلاً نسخه‌های مختلف یک برنامه)

تفاوت یک رجیستری با یک ریپازتوری در این است _رجیستری_ محل ذخیره _کانتینر ایمیج ها_ هستند در حالی که _ریپازتوری_ ها مجموعه _چند ایمیج مربوط به هم_ هستند. به‌عبارت دیگر **Registry** مثل یک کتابخانه بزرگ است، و **Repository** مثل یک قفسه در آن کتابخانه که نسخه‌های مختلف یک **Image** را مانند کتاب‌ها نگه می‌دارد.
