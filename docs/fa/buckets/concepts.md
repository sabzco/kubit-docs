# مفاهیم پیش‌نیاز

**باکت** یا **فضای ذخیره سازی اَبری مبتنی بر S3**، سرویسی برای **ذخیره سازی** و **بازیابی** هر نوع داده ای از جمله دارایی‌های یک وبسایت، بک آپ‌ها، داده‌های نرم افزار‌های مبتنی بر اَبر و ... است. این سرویس برخلاف مدل‌هایی مثل File Storage (ذخیره داده به صورت سلسله مراتب فایل‌ها مانند فایل اکسپلورر ویندوز برای مرتب سازی) یا Block Storage (ذخیره داده به صورت بلوک‌های با اندازه مشخص برای افزایش سرعت و کارایی)، به شما اجازه می دهد تا داده‌ها به صورت **آبجکت‌ها** ذخیره کنید که می‌تواند دارای مزایای هر دو بعلاوه ویژگی‎‌های منحصر آبجکت‌ها باشد. هر آبجکت دارای **شناسه** به صورت یک **فراداده** منحصر به فرد است که می‌توان از آن برای **دسترسی** و **دسته‌بندی** بهتر آن آبجکت کمک گرفت.

## آبجکت‌ها

**منابع (resources)** در باکت‌ها به صورت **آبجکت‌ها** ذخیره می شوند. تفاوت آبجکت‌ها با فایل‌های این است که دارای **فراداده** هستند. فراداده‌ها به ما در **مدیریت و دسته‌بندی** بهتر آبجکت‌ها یاری می‌دهند. هر آبجکت‌ پس از ایجاد شدن (مانند آپلود یک فایل، ایجاد پوشه جدید و ...) دارای فراداده‌هایی است که توسط سیستم اختصاص داده می‌شود هست. افزون بر آن دارای فراداده‌های دیگر مانند زمان ایجاد و ... نیز می باشد. نوع دیگر فراداده توسط کاربران به صورت برچسب (tag) به آن‌ها اختصاص می شود.

## فراداده‌ها (metadata)

_فراداده‌های سیستمی_ و _فراداده‌های کاربر_ دو نوع فراداده هستند که در سیستم‌ ذخیره سازی ابری به هر آبجکت اختصاص داده می‌شوند. فراداده‌های سیستمی شامل آی‌دی (ID)، تاریخ و ... و فراداده‌های کاربر به صورت برچسب (tag) با توجه به نیاز، به آن‌ها مقدار و یک کلید تعلق می‌گیرد. از این اطلاعات می‌توان برای دسته‌بندی و مدیریت بهتر آبجکت‌ها استفاده کرد.

### فراداده‌های سیستمی

این اطلاعات **یکتا** و به منظور کنترل توسط سیستم به صورت خودکار ایجاد شده‌اند. می‌توانند توسط کاربر مورد استفاده قرارگیرد.

### برچسب (Tag)

**برچسب‌ها**، یک **جفت کلید-مقدار** (Key-Value) هستند که برای استفاده در دسته‌بندی، شناسایی، سازمان‌دهی باکت‌ها و مدیریت دسترسی به باکت اختصاص داده می‌شود.

حداکثر مقدار برچسب‌ها برای هر منبع ۵۰ عدد است.

هر **منبع (resource)** یک مقدار یکتا برای **کلید (key)** و هر کلید فقط یک **مقدار (value)** میتواند داشته باشد.

چند عنوان برچسب `Key: Value` با توضیحات:

|   **کلید**   | **مقدار**  |            **توضیحات نامگذاری برچسب**             |
| :----------: | :--------: | :-----------------------------------------------: |
| Environment  | Production |      مدیریت اطلاعات مربوط به محیط‌های توسعه       |
| BusinessUnit | Marketing  |    داده‌های مربوط به بخش بازاریابی واحد تجاری     |
|  Department  |    234     | اطلاعات مربوط به دپارتمان‌ها و دپارتمان شماره 234 |

## دیتا سنتر یا موقعیت (Data Center)

دیتاسنترها محل فیزیکی نگهداری سخت‌افزار‌ها هستند.
برای ایجاد یک فضای جدید ابتدا **موقعیت** یا **دیتا سنتر (Data Center)** را انتخاب می کنیم. دیتاسنترها شامل:

- دیتا سنتر Navid
- دیتا سنتر Azadi

می‌باشند.

## فضا

فضاها یک باکت عمومی (General Purpose Bucket) هستند. مجموعه چند باکت یک فضا را شکل می دهد.

مفهوم فضا برای تعامل راحت تر با باکت‌ها و مدیریت آن‌ها توسعه داده شده است.

## باکت (Bucket)

**باکت محل ذخیره آبجکت (Object)** و **زیرمجموعه فضا** می‌باشد. باکت منابع را به‌صورت پوشه‌بندی شده و سلسله‌مراتبی سازمان‌دهی می‌کند، برخلاف **فضا** که ساختاری **مسطح** (به این معنی که فایل‌های متعدد از یک نوع بدون امکان ایجاد پوشه‌های تو در تو) دارند. در باکت پوشه‌ها قابل گسترش هستند و می‌توانند داده‌های زیاد و پوشه‌های و بخش‌های متنوع را در خود جای دهند.

دسترسی و مدیریت داده‌ها مشابه فایل‌سیستم سنتی است اما می‌توان با استفاده از **برچسب‌ها** یک فایل را در دسته‌های متفاوت قرارداد. این امکان برای سناریوهای پیچیده دسته‌بندی و مدیریت منابع بسیار مؤثرتر می‌باشد.

:::info[ایجاد یک فضا و باکت]

ایجاد فضاها و باکت‌ها فقط از طریق پنل کوبیت قابل انجام است.

:::

### دسترسی عمومی (Access Point)

با فعال سازی دسترسی عمومی امکان لیست و دانلود آبجکت‌های باکت شما به صورت عمومی (با s3 browser، مرورگرها، SDK و ... . برای اطلاعات بیشتر [کلیک](buckets/browser) کنید) و خارج از پنل فعال میشود.

### سرویس اکانت (Service Account)

سرویس اکانت را برای مشخص سازی سطح **دسترسی عمومی** کاربران می‌سازیم. این ویژگی به شما امکان می‌دهد کاربران مختلف سازمانی را بهتر مدیریت کنید.

### نسخه نگاری (مدیریت نسخه‌ها یا Versoining)

این گزینه به شما امکانی می‌دهد تا تاریخچه نسخه‌های مختلف یک آبجکت (فایل، پوشه و ...) را ذخیره کنید. نگهداری نسخه‌های مختلف یک آبجکت به شما امکان می دهد آبجکت‌ها را بهتر نگهداری و مدیریت کنید و از خرابی آن‌ها توسط اقدامات ناخواسته کاربران جلوگیری به عمل آورید.
