---
subDocuments:
  - getting-started
  - spaces
  - create-space
  - buckets
  - create-bucket
---

# باکت‌ها (فضای ذخیره‌سازی ابری)

فضای ذخیره‌سازی ابری، سرویسی برای ذخیره‌سازی و مدیریت داده‌ها در محیط ابری است. این سرویس امکان ذخیره‌سازی انواع فایل‌ها را به صورت ایمن فراهم می‌کند.
با استفاده از این سرویس، کاربران می‌توانند داده‌های خود را در ابر کوبیت ذخیره کرده و در هر زمان و مکانی به آن‌ها دسترسی داشته باشند.

![Buckets: bucket](img/bucket.png)

## مفاهیم پایه{#concepts}

### مکان

دیتاسنتری که داده‌های کاربران در آن ذخیره و نگهداری می‌شوند، معادل مفهوم مکان می‌باشد.

### باکت

باکت‌ها واحدهای اصلی سازماندهی داده‌ها در فضای ذخیره‌سازی ابری هستند. هر باکت می‌تواند حاوی مجموعه‌ای از فایل‌ها و پوشه‌ها باشد و داده‌ها را به‌صورت منظم ذخیره و مدیریت کند. باکت‌ها ذیل فضا تعریف می‌شوند.

### فضا

فضا مجموعه‌ای از باکت‌های ایزوله شده در مکان می‌باشد. مفهوم فضا برای تقسیم‌بندی و مدیریت سطح دسترسی تعریف شده است.
برای استفاده از سرویس باکت، باید یک فضا ذیل یک مکان و متصل به یک پروژه، وجود داشته باشد.

### سرویس اکانت{#service-account}

سرویس اکانت مفهوم و هویتی برای تعیین گروه‌های دسترسی به فضا و باکت‌ها می‌باشد. به عنوان مثال، برای تخصیص دسترسی محدودشده به افراد (فقط خواندن)، از سرویس اکانت استفاده می‌شود. به این صورت که به ازای دسترسی موردنیاز، یک سرویس اکانت برای باکت موردنظر تعریف شده و محدوده دسترسی نیز، در پالیسی باکت تعریف می‌شود. با اعطای توکن سرویس اکانت ایجاد شده به افراد، می‌توانند به فایل‌های باکت دسترسی محدود شده داشته باشند.

### برچسب

برچسب در سرویس باکت، یک جفت کلید-مقدار است که به باکت اختصاص داده می‌شود تا برای دسته‌بندی، شناسایی، سازمان‌دهی باکت‌ها و مدیریت دسترسی استفاده شود. به طور مثال در تنظیم قوانین چرخه عمر، از برچسب‌ها برای تعیین اعمال قوانین بر روی گروهی از باکت‌ها استفاده می‌شود.

### چرخه عمر

چرخه عمر مجموعه قوانینی است که به صورت خودکار آبجکت‌هارا مدیریت می‌کند. این قوانین آبجکت‌ها را بین کلاس‌های ذخیره‌سازی مختلف جابه‌جا کرده و بعد از مدتی آنها را حذف می‌کنند. این کار به صرفه‌جویی در هزینه‌ها و مدیریت بهتر داده‌ها کمک می‌کند.

### نسخه‌نگاری

نسخه‌نگاری امکان نگه‌داری، بازیابی و بازگردانی نسخه‌های مختلف یک فایل را در یک باکت فراهم می‌کند. با فعال شدن این قابلیت، باکت تمامی نسخه‌های یک فایل، حتی پس از بازنویسی یا حذف آن، را ذخیره می‌کند. این ویژگی امکان دسترسی به نسخه‌های قدیمی‌تر و بازیابی آن‌ها را در صورت نیاز فراهم کرده و از داده‌ها در برابر حذف یا تغییرات ناخواسته محافظت می‌کند. همچنین، بازیابی داده‌ها و پیگیری تغییرات را پشتیبانی می‌کند.

### تنظیمات CORS

تنظیمات CORS (Cross-Origin Resource Sharing) به وب اپلیکیشن‌ها(برنامه‌های وب) این امکان را می‌دهد که به‌صورت امن به منابعی مانند تصاویر یا داده‌ها که در دامنه دیگری ذخیره شده‌اند، دسترسی داشته باشند. تنظیم سیاست‌های CORS در باکت‌های شما جهت کنترل دسترسی سایت‌های خارجی به منابع ذخیره‌سازی شما کمک می‌کند و مزایایی همچون کنترل دسترسی ایمن و بهبود عملکرد از طریق دسترسی مستقیم به داده‌ها را فراهم می‌کند.

### استاتیک وب‌سایت

استاتیک وب‌سایت‌ها به شما این امکان را می‌دهند که فایل‌های HTML، CSS و JavaScript خود را به‌صورت مستقیم در باکت ذخیره کرده و از آن‌ها برای میزبانی وب‌سایت‌های استاتیک استفاده کنید. این ویژگی به شما اجازه می‌دهد تا بدون نیاز به سرورهای پیچیده، وب‌سایت‌های ساده و سریع را میزبانی کنید. با استفاده از تنظیمات CORS و فعال‌سازی دسترسی عمومی باکت، می‌توانید کنترل کاملی بر روی دسترسی به منابع وب‌سایت خود داشته باشید.
