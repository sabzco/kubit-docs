# مدیریت سرویس باکت‌ها

در بخش باکت‌های پنل کوبیت، دسترسی به **باکت‌ها** و **فضاها** فراهم شده است.

همانطور که در [مفاهیم پایه](../#concepts) ذکر شد، باکت‌ها با فضا و فضاها با پروژه‌ها معنی پیدا می‌کنند. بنابراین، باکت‌های یک سازمان توسط پروژه‌ها تفکیک می‌شوند. برای دسترسی به مدیریت باکت‌ها، ابتدا باید یک پروژه را انتخاب کنید.

## انتخاب پروژه{#select-project}

ابتدا از پنل کوبیت، وارد سرویس **باکت‌ها** شوید:
![Buckets: bucket](bucket.png)

در صفحه اول سرویس، لیستی از پروژه‌های متصل قابل مشاهده است. ابتدا باید پروژه موردنظر را از میان این لیست انتخاب کنید:
![Buckets: select project](select-project.png)

سپس اطلاعات باکت‌ها و فضاهای مرتبط با پروژه انتخاب شده، نمایش داده می‌شوند:
![Buckets: buckets chart](buckets_1.png)

برای دریافت چارت‌های باکت در بازه‌های زمانی مختلف، می‌توانید روی گزینه **فیلتر** کلیک کنید:
![Buckets: filter chart btn](filter-chart-btn.png)

سپس بازه زمانی موردنظر خود را انتخاب کنید تا چارت‌ها بر اساس بازه انتخاب شده به‌روزرسانی شوند:
![Buckets: filter chart options](filter-chart-options.png)

در انتهای صفحه نیز، لیست باکت‌های سازمان وجود دارد:
![Buckets: buckets list](buckets_2.png)

## اتصال پروژه به سرویس باکت

در صورتی که لیست پروژه‌های متصل خالی باشد، باید از طریق گزینه **همه‌ی‌ پروژه‌ها**، پروژه موردنظر خود را انتخاب و به سرویس باکت‌ها متصل کنید:
![Buckets: empty project list](empty-project-list.png)

از گزینه همه‌ی پروژه‌های سازمان، پروژه موردنظر خود را انتخاب کنید:
![Buckets: project lists](project-lists.png)

سپس خطای عدم اتصال پروژه را مشاهده می‌کنید. برای اتصال پروژه، روی دکمه **اتصال** کلیک کنید:
![Buckets: bind project](bind-project.png)

در انتها، پروژه به سرویس باکت متصل شده و به صفحه باکت‌های پروژه هدایت می‌شوید.

## قطع اتصال پروژه

از آیکون قطع اتصال روی کارت هر پروژه، می‌توانید نسبت به قطع اتصال پروژه از سرویس باکت، اقدام کنید:
![Buckets: unbind project](unbind-project.png)
سپس روی **تایید** کلیک کنید:
![Buckets: conform unbind project](confirm-unbind-project.png)

:::tip[ساخت پروژه]
همچنین اگه تمایل به ایجاد پروژه جدید دارید، می‌توانید از طریق گزینه **ایجاد پروژه جدید** اقدام کنید:
![Buckets: new project](new-project.png)
برای مطالعه مراحل ساخت پروژه، به سند [ساخت پروژه](../../organize/project#create-project) مراجعه کنید.
:::
